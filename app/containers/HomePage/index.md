---
title: Skąd się wzięła Bomber Jacket?
date: "2016-09-26T12:40:32.169Z"
layout: post
cover: 'cover.jpg'
readNext: "/kendall-janner/"
thumb: 'readnext.jpg'
author: 'Anna Piotrowicz'
path: "/10-najbardziej-modnych-bomberek/"
---

<p class="attention-grabber">Kurtka bomberka (bomber jacket), zwana też pilotką (flight jackets), już od kilku sezonów utrzymuje się na pozycji must-have’ów na modowej top liście. Zastanawiasz się jak wygląda historia tej kultowej już kurtki,  u których projektantów pojawiła się na wybiegu i które modele bomberek są najbardziej na topie – ten artykuł jest dla Ciebie!</p>

---------

## Od amerykańskiego pilota po sklepowe półki

Bomber jacket, czyli luźna kurtka ze ściągaczami, bez kołnierza i zapinana na błyskawiczny zamek ma za sobą ciekawą historię. Zanim stała się jednym z największych trendów współczesnej mody, miała pełnić zupełnie inną funkcję i była skierowana do konkretnej grupy ludzi.

Wszystko zaczęło się od amerykańskich sił powietrznych i pilotów służących podczas I  i II wojny światowej. Z racji tego, że ówczesne kabiny pilotów były otwarte – w przeciwieństwie do dzisiejszych – było w nich zimno. Piloci potrzebowali więc odpowiedniego ubrania, które ochroniłoby ich przed zimnem i innymi, niesprzyjającymi warunkami atmosferycznymi. Aż do 1915 roku strojem typowym dla pilotów były długie, skórzane płaszcze, ale ze względu na powietrzną walkę, piloci potrzebowali czegoś co pozwoli im na swobodne poruszanie się przed sterami. Podjęto więc próby opracowania kurtki, która by im to umożliwiła. W 1917 roku armia USA wypuściła pierwsze skórzane kurtki pilotki, które stały się protoplastą dla znanej nam dziś bomber jacket. Pierwsze tego typu kurtki były bardzo ciężkie i daleko im było do oczekiwanej wygody użytkowania, a także funkcjonalności.

<figure>
    <blockquote>
        <p>
            W 1917 roku armia USA wypuściła pierwsze skórzane kurtki pilotki, które stały się protoplastą dla znanej nam dziś bomber jacket. 
        </p>
    </blockquote>
</figure>

Prawie 10 lat później pojawiła się kolejna odsłona bomber jacket, tym razem w wersji produkowanej przez brytyjską fabrykę z Leslie Irvinem jako właścicielem. Brytyjskie Siły Lotnicze od tego momenty były zaopatrywane w kurtki z owczym podszyciem – ta wersja bomber jacket odniosła tak ogromny sukces, że zaczęły powstawać inne warianty tej kurtki. W 1931 roku do wojska amerykańskiego trafił model A-2 – ten model pierwotnie był produkowany ze skóry koni lub fok, a potem ze skór bydlęcych i kozich. Żadna z dotychczas wyprodukowanych kurtek nie była w pełni odpowiednia. Ciągle wychodził jeden istotny minus – chociaż świetnie ocieplały i chroniły przed deszczem czy wiatrem, to wciąż były bardzo ciężkie. 

Po wielu próbach stworzenia kurtki idealnej, wreszcie lata 50-te przyniosły rozwiązanie tego problemu – nowa bomber jacket pojawiła się w odsłonie uszytej z wysokiej jakości nylonu  (z którego wcześniej wyrabiane były spadochrony) pod nazwą MA-1. Kurtka produkowana była w dwóch kolorach – oliwkowej zieleni i granacie, z pomarańczową podszewką. Miała też zamek błyskawiczny, brak kołnierza, kieszenie zapinane na suwaki na rękawach – czyli tak, jak nasza współczesna bomberka.

<figure>
  <img src="./bomberki1.png" alt="Bomberki MA-1 i A-2">
</figure>

## Bomberka na ulicach

Bomber jacket z czasem z wojska wyszła na ulicę. Oliwkowe, nylonowe kurtki pod koniec lat 70-tych pokochały różne subkultury – głównie subkultura punkowa, scooterboys’ów i skinheadów. Wtedy też bomberce towarzyszyła inna nazwa - flyers. W latach 70 i 80-tych bomber jacket zaczęła podbijać Hollywood i była noszona przez kolejne ikony ekrany. Kolejnymi ważnymi latami dla kurtki bomberki, były lata 90-te, które całkiem niedawno ponownie powróciły do świata mody. Lata 90-te spopularyzowały bomberkę w różnych kolorach jako odzież wierzchnią do noszenia na co dzień – zarówno przez mężczyzn, jak i przez kobiety. W Polsce bomber jacket ukrywała się wtedy pod innymi nazwami – fleja, flajersa (czyli spolszczona wersja z lat 70-tych) i pomarańczówka (od pomarańczowego koloru podszycia). 

## Wybiegowe wariacje na temat bomber jacket

Boom na bomber jacket rozpoczął się w sezonie wiosna-lato 2013 – wtedy też bomber jacket pojawiła się w przeróżnych wariacjach w kolekcjach u najsłynniejszych projektantów, między innymi u Jean Paul Gaultiera i Burberry Prorsum. Fason nawiązywał do najsłynniejszej kurtki pilotów, czyli modelu wojskowego MA-1, ale zinterpretowany został w bardziej  designerskiej i atrakcyjnej formie.  Na bomberkach pojawiły się motywy roślinne i orientalne, koronki, pikowane materiały, a nawet żakardy! Od tego sezonu bomberki zagościły na sklepowych półkach i nie zanosi się na to by odstąpiły od tytułu jednego z najmodniejszych trendów. Szczyt mody na bomber jacket przypadł na sezon wiosna-lato 2016, wraz ze stylowym powrotem lat 90-tych – dekady, w której bomber jacket była jednym z modniejszych okryć wierzchnich. Projektanci zaczęli adaptować bomber jacket pod najróżniejsze style -  od cekinowego wydania w stylu disco, z motywem kwiatowym idealnym dla stylu boho oraz z naszywkami w stylu rockowym, street wearowym lub militarnym.  Na wybiegach co rusz pojawiają się prawdziwe bomberkowe szaleństwa – od unikalnych i bogato zdobionych printowych wzorów,  po wyszywane szlachetnymi kamieniami jak u Versace.

<figure>
    <blockquote>
        <p>
            Bomberka zajęła pierwsze miejsce wśród najczęściej wyszukiwanych haseł, wygrywając z trendem odsłoniętych ramion i kombinezonów.
        </p>
        <caption>Raport na temat trendów modowych <strong>Google 2016</strong></caption>
    </blockquote>
</figure>

## Bomber jacket – największy hit modowy Google

Dowód na to, że bomberka jest najgorętszym trendem? Wystarczy rzucić okiem na raport modowych trendów według Google na rok 2016! Bomberka zajęła pierwsze miejsce wśród najczęściej wyszukiwanych haseł, wygrywając z trendem odsłoniętych ramion i kombinezonów. Tego roku liczba wpisywanych haseł wzrosła o 297% w Wielkiej Brytanii i 612% w USA! Najchętniej dołączanymi przy wyszukiwaniach do hasła „bomber jacket” nazwiska to - Kanye West, Gigi Hadid i Beckham. W kwestii kolorów, najbardziej pożądanymi barwami okazały się: czerń, róż, kolor oliwkowy i khaki, a w kwestii materiałów – skóra, jedwab, zamsz i satyna. W konkurencji zdobień kurtki bomber jacket przeważyły hafty, kwiatowe wzory, naszywki oraz motyw moro, zwycięzcą wśród wyszukiwanych stylów został styl militarny.

## 10 najmodniejszych bomberek
### Różowa bomber jacket

Róż to jeden z najbardziej popularnych wariantów wśród bomber jacket – szczególnie wśród płci pięknej. Największym hitem jest  pudrowa, satynowa kurtka bomber od studia Acne. Taka kurtka będzie pasowała zarówno do sportowych stylizacji, jak i tych bardziej eleganckich, w stonowanych kolorach.

<figure>
  <img src="./pink.png" alt="Kurtka bomber Ichi i Missguided">
  <figcaption>
    <a href="https://www.zalando.pl/ichi-celina-kurtka-bomber-rose-smoke-ic221g01g-j11.html">
      Kurtka bomber Ichi
    </a> i
    <a href="https://www.zalando.pl/missguided-kurtka-bomber-pink-m0q21g00o-j11.html">
      Missguided
    </a>
  </figcaption>
</figure>

### Długa bomber jacket

Najnowszy sezon pokochał oversizowy rozmiar ubrań.  Coraz bardziej na popularności zyskuje dłuższa wersja bomberki, idealna do codziennych lub sportowych stylizacji – ale przede wszystkim o wiele cieplejsza. Tego typu bomberka pojawiła się w nowej kolekcji Pumy – Fenty x Puma by Rihanna oraz w kolekcji Vetements, marki słynącej z oversizowego i streetwearowego stylu.

<figure>
  <img src="./long.png" alt="Długa kurtka bomber Vero Moda i ADPT">
  <figcaption>
    <a href="https://www.zalando.pl/vero-moda-vmdicte-kurtka-bomber-ivy-green-ve121g0eh-n11.html">
      Długa kurtka bomber Vero Moda
    </a> i
    <a href="https://www.zalando.pl/adpt-adptpillar-kurtka-bomber-ax521p003-b11.html">
      ADPT
    </a>
  </figcaption>
</figure>

### W kolorze khaki lub oliwki

Odcienie ciemnej i zgaszonej zieleni – khaki i oliwka, to kolory typowe dla bomber jacket, już prawie od samego początku jej istnienia. Ten kolor bomberek przewija się wśród propozycji marek i projektantów bardzo często – u Alexandra Wanga występuje w wersji dłuższej z dodatkiem czerni, a u Burberry – w grubszej i cieplejszej odsłonie, idealnej na chłodne dni.

<figure>
  <img src="./khaki.png" alt="Kurtka bomber Vero Moda i Dorothy Perkins">
  <figcaption>
    <a href="https://www.zalando.pl/vero-moda-vmdicte-kurtka-bomber-ve121g0e6-n11.html">
      Kurtka bomber Vero Moda
    </a> i
    <a href="https://www.zalando.pl/dorothy-perkins-kurtka-bomber-green-dp521g021-n11.html">
      Dorothy Perkins
    </a>
  </figcaption>
</figure>

### W klasycznym kolorze – granacie lub czerni

Ciemne i klasyczne kolory nigdy się nie znudzą, a dowodem na to są uniwersalne bomberki w  kolorze granatu i czerni - tym kolorystycznym wydaniu znalazły się w kolejnych kolekcjach projektantów. Granat zagościł u marki Diesel w klasycznym modelu bomberki, w wersji futrzanej u Fendi. Głęboka czerń zaś pojawiła u Anthony’ego Vaccarello.

<figure>
  <img src="./classic.png" alt="Kurtka bomber Scott NYC i Vero Moda">
  <figcaption>
    <a href="https://www.zalando.pl/schott-nyc-kurtka-bomber-navy-s3721g010-k11.html">
      Kurtka bomber Scott NYC
    </a> i
    <a href="https://www.zalando.pl/vero-moda-vmdicte-kurtka-bomber-ve121g0e6-q11.html">
      Vero Moda
    </a>
  </figcaption>
</figure>

### Pikowana bomberka

Pikowana odzież wierzchnia to kolejna z inspiracji latami dziewięćdziesiątymi – w przypadku bomber jacket pikowane mogą być same rękawy lub tak jak u Philosophy di Lorenzo Serafini - całość. Wersja idealna na zimę.

<figure>
  <img src="./quilted.png" alt="Kurtka bomber Topshop i Kurtka Topshop - burgund">
  <figcaption>
    <a href="https://www.zalando.pl/topshop-bruce-kurtka-bomber-black-tp721g02r-q11.html">
      Kurtka bomber Topshop
    </a> i
    <a href="https://www.zalando.pl/topshop-kurtka-bomber-burgundy-tp721g034-g11.html">
      Kurtka Topshop - burgund
    </a>
  </figcaption>
</figure>

### Orientalna wersja

Barwne printy w stylu orientalnym, zdobione gałązkami kwitnącej wiśni, tygrysem , smokiem lub rybkami – to jeden z popularniejszych typów printów, które występują na bomberkach. Wkomponowanie takiej ozdobionej bomber jacket w swoją stylizację z całą pewnością nie pozwoli zniknąć jej w tłumie.

<figure>
  <img src="./oriental1.png" alt="Kurtka bomber Topshop i Topshop">
  <figcaption>
    <a href="https://www.zalando.pl/topshop-kurtka-bomber-pink-tp721g049-j11.html">
      Kurtka bomber Topshop
    </a> i
    <a href="https://www.zalando.pl/topshop-girlie-kurtka-bomber-lightpink-tp721g039-j11.html">
      Topshop GIRLIE
    </a>
  </figcaption>
</figure>

### Bomberka i print roślinny

Od subtelnego, małego rozmiaru printu, po mocno zdobione nim bomberki w stylu Gucciego. Bomber jacket z motywem kwiatów to kolejny strzał w dziesiątkę. Kolorowe i zdobione w roślinne printy bomberki przykuwają wzrok i stanowią ciekawe dopełnienie stylizacji.

<figure>
  <img src="./oriental2.png" alt="Kurtka bomber Saint Tropez i River Island">
  <figcaption>
    <a href="https://www.zalando.pl/saint-tropez-kurtka-bomber-black-s2821g00t-q11.html">
      Kurtka bomber Saint Tropez
    </a> i
    <a href="https://www.zalando.pl/river-island-ryan-kurtka-przejsciowa-pink-print-ri921g00w-j11.html">
      River Island
    </a>
  </figcaption>
</figure>

### Zdobiona haftem

Alternatywą dla printów są haftowane wzory – subtelne, stonowane, wyraziste lub kolorowe. Haftowane ornamenty dają unikalny efekt na każdym ubraniu, a wyszywane motywy intrygująco wyglądać będą szczególnie na delikatnym i  połyskującym materiale.

<figure>
  <img src="./oriental3.png" alt="Kurtka bomber Vero Moda">
  <figcaption>
    <a href="https://www.zalando.pl/vero-moda-vmbeauty-kurtka-bomber-black-ve121g0eg-q11.html">
      Kurtka bomber Vero Moda
    </a>
  </figcaption>
</figure>

### W militarnym stylu

Od subtelnego, małego rozmiaru printu, po mocno zdobione nim bomberki w stylu Gucciego. Bomber jacket z motywem kwiatów to kolejny strzał w dziesiątkę. Kolorowe i zdobione w roślinne printy bomberki przykuwają wzrok i stanowią ciekawe dopełnienie stylizacji.

<figure>
  <img src="./military.png" alt="Kurtka bomber Canadian Classic i Missguided
">
  <figcaption>
    <a href="https://www.zalando.pl/canadian-classics-glace-kurtka-bomber-khaki-cd021o004-n11.html">
      Kurtka bomber Canadian Classic
    </a> i
    <a href="https://www.zalando.pl/missguided-plus-kurtka-bomber-khaki-m0u21g006-n11.html">
      Missguided
    </a>
  </figcaption>
</figure>

### Z naszywkami

Bardzo modne naszywki zdobią w tym sezonie wiele części garderoby – zaczynając od ubrań jeansowych, aż po skórzane. Bardzo efektownie wyglądają naszyte na bomberki – ortalionowe, poliestrowe, satynowe lub zamszowe. Sprawdzą się idealnie jako wykończenie w sportowej lub streetwearowej stylizacji.

<figure>
  <img src="./patched.png" alt="Kurtka bomber Glamorous i Only">
  <figcaption>
    <a href="https://www.zalando.pl/glamorous-kurtka-bomber-navy-gl921g00e-k11.html">
      Kurtka bomber Glamorous
    </a> i
    <a href="https://www.zalando.pl/only-onllinea-kurtka-bomber-tarmac-on321g0ef-o11.html">
      Only
    </a>
  </figcaption>
</figure>

### Z połyskiem

Z satyny, jedwabiu lub z aksamitu– kurtki bomberki z delikatnym połyskiem to klasa sama w sobie.  Bomber jacket w srebrnej wersji pojawiła się u Saint Laurent, Gucci w swojej kolekcji pokazał wariację stylizowaną na stare złoto i połączoną z kolorowym futerkiem. W kolekcji Dries Van Noten pojawiła się w wersji modnego w tym sezonie aksamitu.

<figure>
  <img src="./military.png" alt="Kurtka Glamouros i Only">
  <figcaption>
    <a href="https://www.zalando.pl/glamorous-kurtka-bomber-teal-gl921g00j-p11.html">
      Kurtka bomber Glamorous
    </a> i
    <a href="https://www.zalando.pl/only-onlstarly-kurtka-bomber-maple-sugar-on321g0em-h11.html">
      Only
    </a>
  </figcaption>
</figure>

-------

Bomberka jest naprawdę uniwersalna i bardzo łatwo jest ją zaadaptować pod swój styl. Nie ważne czy dobrze czujemy się w  ulicznym, w basicowym czy też może w bardziej rockowym stylu. Dzięki szerokiemu wyborowi kolorów, printów i materiałów, kurtkę bomberkę możemy wykorzystać zarówno w eleganckich stylizacjach, jak i tych sportowych – bomber jacket daje ogromne pole do popisu.

<figure>
    <blockquote>
        <p>
            Warto też docenić bomberkę za to, że jest dla każdego, nie tylko dla kobiet.
        </p>
    </blockquote>
</figure>

Warto też docenić bomberkę za to, że jest dla każdego, nie tylko dla kobiet. Projektanci proponują wiele różnych wersji dla mężczyzn – Valentino w wersji satynowej  z roślinnym printem, Saint Laurent z printem  w palmy,  Gucci w wersji satynowej, a Dolce & Gabbana z całą gamą kolorowych printów. Bo w końcu – historia tej kurtki zaczęła się właśnie od mężczyzn, a przez kobiety została „przywłaszczona” dopiero w późniejszych latach.
